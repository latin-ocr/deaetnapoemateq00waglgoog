„27-

„Nam simulatque movent vires turbamque minantur, ”
Diffugit extemploque solum trahit undique rimas e. q. s.“,

ita ut solum dicatur diffugere ct rimas trahere, „movent“ autem
idem sit quod „moventur“, cl. v. 295 et praeterea „provolvunt‘
v. 469, „volvens“ v. 493 etc. Non igitur cum Baehrcnte facies,
qui, ut sanum subiectum quod vocant grammaticum nancisceretur,
dubitante voltu „Aetna“ proposuit pro eo, quod desiderari possit,
‚,atque‘t Neque enim saxum vires movet. Sed quoniam v. 612
sanavimus, priusquam redeamus ad propositum, age interiecto bre·
visslmo excursu videas mecum, num vicini fere versus 610 extre-
mum vocabulum vere sanatum in editionibus circumferatur. Ac
primum quidem codicum illud „torquet“ sine dubio corruptumst,
nam sententia prodit molesta, obscura, inepta denique1). Est
autem una tantummodo adhunc diem proposita emendatio, quae
est Scaligeri, qui „tcrpet“ elicuit, quam coniecturam amplexi sunt
Hauptius, Sauppius (v. annal. doct. Gotting. 1874, lp. 487),
Baehrens. Hoc tamen torpendi verbum nostro loco non ita signi-
ficanter dici bene vidit Munro, cum moneret non solere-caelum
immobile esse ne sereno quidem Jove, nedum in tempestatibus.
Et recte quidem! Namque in tempestatibus elementa turbulento
impetu concitata pugnare potius et incurrere quam torpere videri
facile apparet. Solet sane ante tempestatem torpor quidam desuper
incubare, sed non ipsa tempestate exorta, quam nostro loco iam
exortam esse ut putemus suadet v. 609, ubi fulgurare dicitur
aether. Atque ego quidem non dubito, quin mihi contigerit, ut id
verbum restituerem, quod a poeta scriptum est hocloco, „tur-
gnet“²). Haec demum apta sententia est atque lenissima medi-
cina restituta.

Neque vero fortior videtur mihi ea medicina esse, quam ad-
hibeo versui 569. Est enim pro inepto quod libri habent ,magni-
ficas laudes“ reddendum poetae: quod indicatur versu 574, ubi

¹) Versus enim 610 subiectum vocabulum ,aether“ esse debet,
66 docet sana interpretatio: 666 licet oum Jacobo et Nunrone cogi-
tare de Jove, quae structura non nisi artificio extorquetur et ne ex-
torta quidem sententiae perspicuitate commendatur.

²) Verisimile est fuisse in archetypo „tinguet“, non ,turget¹‘.

 

